---
title: "Bezwaar"
---


_Een **bezwaar** is een reden waarom iets doen in de weg staat van een (meer) effectieve reactie op een driver van de organisatie (dat wil zeggen een vereiste van de organisatie)._

Bezwaren onthullen informatie over **onbedoelde gevolgen**, of over **potentiële manieren om te verbeteren**.

Het is de verantwoordelijkheid van individuen om potentiële bezwaren tegen voorstellen, besluiten, bestaande <dfn data-info="Overeenkomst: Een overeengekomen richtlijn, proces, beleid of protocol dat is ontworpen om de stroom van waarde zo goed mogelijk te geleiden.">overeenkomsten</dfn> of acties te uiten.

Achterhouden van bezwaren kan schade toebrengen aan individuen, teams of de hele organisatie, omdat dit het effectief reageren op<dfn data-info="Driver van de Organisatie: Een driver is het motief van een persoon of groep om te reageren op een specifieke situatie. Een driver is een **driver van de organisatie** als een reactie op deze driver de organisatie zou helpen om waarde te genereren, verspilling te elimineren of schade te voorkomen."> drivers van de organisatie</dfn> bemoeilijkt.

Het vermogen om *mogelijke* bezwaren op elk moment in te brengen, betekent dat besluiten alleen *goed genoeg moeten zijn voor nu en veilig genoeg om te proberen*.

Degenen die verantwoordelijk zijn voor de actie of (voorgestelde) overeenkomst, zijn verantwoordelijk voor het *overwegen van argumenten en het verwerken van gekwalificeerde bezwaren.*

Bij het zoeken naar potentiële bezwaren, overweeg:

- waarom de <dfn data-info="Beoogde Resultaat: Het verwachte resultaat van een overeenkomst, actie, project of strategie.">beoogde uitkomst</dfn> niet (volledig) bereikt gaat worden: **effectiviteit**
- waarom het verspilling zou zijn om door te gaan zoals voorgesteld (of eerder overeengekomen): **efficientie**
- de negatieve gevolgen van iets op andere plekken (in hetzelfde <dfn data-info="Domein: Een afgebakend gebied van invloed, activiteit en besluitvorming binnen een organisatie.">domein</dfn>, in de bredere organisatie of daarbuiten): **bijwerkingen**

De informatie die door bezwaren wordt onthuld, kan worden gebruikt om te verbeteren:

- huidige en geplande actie
- hoe mensen besluiten uitvoeren
- bestaande overeenkomsten
- voorstellen
- gedeeld begrip van drivers

### Bezwaren kwalificeren

Niet alle argumenten zijn ook bezwaren. Maak onderscheid tussen bezwaren, die altijd waardevolle informatie onthullen, en andere argumenten die gebaseerd zijn op aannames of persoonlijke voorkeuren.

Om te ontdekken of een argument als bezwaar wordt aangemerkt, zou een facilitator in een groepscontext kunnen vragen:

*"Denken jullie dat dit argument gekwalificeerd is als een bezwaar?"*

Als niemand het met het argument oneens is, is een bezwaar doorgaans in aanmerking genomen. Anders wil men het werkelijke bezwaar ontdekken of misverstanden blootleggen.

### Bezwaren begrijpen

Enkele nuttige vragen:

- Hoe is dit argument gerelateerd aan dit specifieke voorstel of deze overeenkomst?
- Geeft het argument aan hoe een (voorgesteld of huidig) **actie of overeenkomst**: 
    - de reactie op een driver van de organisatie bemoeilijkt?
    - nu verbeterd kan worden?
    - iemands bijdrage aan het reageren op een driver voorkomt of vermindert?
    - in strijd is met de waarden van de organisatie?
    - gezien wordt als niet “veilig genoeg” om te proberen?

### Zorgen

_Een **zorg** is een aanname dat iets doen (zelfs in de afwezigheid van bezwaren) **mogelijk** in de weg kan staan van een (meer) effectieve reactie op een organisatiedrijfveer._

In [consent besluitvorming](consent-decision-making.html) kunnen zorgen aangeven hoe overeenkomsten in de toekomst mogelijk verder ontwikkeld kunnen worden (bijvoorbeeld de evaluatiecriteria of reviewfrequentie).

Noem zorgen wanneer ze belangrijk genoeg zijn om ze ten minste op te nemen bij de evaluatiecriteria.

Bij twijfel over of het een zorg of bezwaar is, gebruik dan de anderen om het argument te kwalificeren.

![Een manier om bezwaren te kwalificeren](img/agreements/qualify-objection-process.png)

[&#9654; Bezwaren Oplossen](resolve-objections.html)<br/>[&#9664; Consent Besluitvorming](consent-decision-making.html)<br/>[&#9650; Co-Creatie en Evolutie](co-creation-and-evolution.html)

