---
title: "Drivers van de organisatie beschrijven"
---


<strong>Beschrijf drivers van de organisatie om ze te begrijpen, over te brengen en te onthouden.</strong>

Het omschrijven van <dfn data-info="Driver van de Organisatie: Een driver is het motief van een persoon of groep om over te gaan tot actie in een specifieke situatie. Een driver is een **driver van de organisatie** wanneer het reageren hierop waarde oplevert voor de organisatie, of verspilling en schade voorkomt.">drivers</dfn> kan worden gedaan door een groep of een individu. Afhankelijk van hun perspectief, kunnen ze besluiten om een driver uit te leggen als een **probleem** om op te lossen of een **kans** om te grijpen.

Een eenvoudige manier om een driver te beschrijven is door uit te leggen:

- **Wat er gebeurt...:** 
    - de **huidige situatie**
    - het **effect** van deze situatie op de organisatie
- ...en **wat er nodig is:** 
    - de **behoefte**van de organisatie in relatie tot deze situatie
    - de **impact** van het vervullen van deze behoefte

Maak een korte maar toereikende samenvatting met voldoende informatie om duidelijk te maken waarom er actie of een besluit nodig is.

![Drivers van de organisatie beschrijven](img/process/describe-organizational-drivers.png)

### Voorbeeld:

> *“De keuken is een puinhoop: er zijn geen schone kopjes, de wasbak zit vol borden en het is niet mogelijk om snel koffie te pakken en weer te gaan werken. We hebben de keuken in een bruikbare staat nodig, zodat we ons op ons werk kunnen blijven concentreren.”*

### 1. Huidige situatie

> *“De keuken is een puinhoop: er zijn geen schone kopjes, de wasbak zit vol borden*

Beschrijf de huidige situatie:

- Vat kort samen wat er gebeurt en, indien nodig, de context waarin dit gebeurt.
- Wees objectief: Beschrijf observaties en vermijd interpretaties en oordelen.

### 2. Effect

> *“...het is niet mogelijk om snel koffie te pakken en weer aan het werk te gaan.”*

Verduidelijk het effect van de huidige situatie op de organisatie:

- Verduidelijk **waarom** de situatie aandacht nodig heeft: hoe beïnvloedt het de organisatie? 
- Wees expliciet over welke effecten er nu plaatsvinden of verwacht worden. 
- Leg uitdagingen, verliezen, kansen of winst uit. 

### 3. Behoefte

> *“We hebben de keuken in een bruikbare staat nodig...”*

Leg uit wat de organisatie <dfn data-info="Behoefte: Het gebrek aan iets wat gewenst of noodzakelijk is (een vereiste).">nodig heeft</dfn> in relatie tot deze situatie:

- Een **behoefte van een organisatie** is iets dat een team (of individu) nodig heeft om effectief te zijn in zijn <dfn data-info="Domein: Een afgebakend gebied van invloed, activiteit en besluitvorming binnen een organisatie.">domein</dfn>. 
- Wees specifiek over wiens behoefte het is (“wij hebben nodig”, “zij hebben nodig”, “Ik heb nodig”).
- Als er onenigheid bestaat over de noodzaak, helpt het om niet in te gaan op specifieke oplossingen, maar te concentreren op wat de organisatie in deze situatie mist.

### 4. Impact

> *“...zodat we ons op ons werk kunnen blijven concentreren”.*

Beschrijf de impact van het vervullen van die behoefte:

- Leg de <dfn data-info="Beoogde Resultaat: Het verwachte resultaat van een overeenkomst, actie, project of strategie.">beoogde resultaten</dfn> uit, potentiële voordelen of kansen.
- De gevolgen kunnen duidelijk of impliciet zijn, vooral wanneer de gevolgen van de huidige situatie al worden beschreven.

### Vat de driver samen

Richt op een of twee zinnen, zodat de informatie gemakkelijk te onthouden en te verwerken is.

Naast de samenvatting kunnen er meer details over de driver in het logboek worden bewaard.

### Review drivers

Zorg ervoor dat de drivers regelmatig worden herzien, om je inzicht in wat er gebeurt en nodig is te vergroten.

Handige vragen voor een review zijn:

- Is de omschrijving van de situatie nog steeds kloppend?
- Denken we nog steeds dat hetzelfde nodig is als wat we eerder hadden vastgesteld?
- Ligt de driver nog steeds binnen ons domein?
- Is de driver nog relevant?

[&#9654; Consent Besluitvorming](consent-decision-making.html)<br/>[&#9664; Navigeren via spanning](navigate-via-tension.html)<br/>[&#9650; Co-Creatie en Evolutie](co-creation-and-evolution.html)

